---
title: "Bir Sual"
collection: poems
permalink: /poems/bir-sual/
language: "azerbaijani"
type: "original"
date: 2025-09-15
excerpt: "Aciz qalıb bir sualın əlində, Bəşər oğlu min illərdi aradı..."
---

# Bir Sual

Aciz qalıb bir sualın əlində,  
Bəşər oğlu min illərdi aradı.  
Bir sual var hər insanın dilində,  
Hardan gəldik, mənzilimiz haradı?

Bu ömür bir ocaq kimi, - közləri,  
Yanır-yanır, hey tələsir sönməyə.  
Sevdiyimiz ata-ana bizləri,  
Məhkum etdi yaşamağa, ölməyə.

Hər kəs ömrün bir yalana bağlayıb,  
Hər bir ömür bir filmin bir bölümü.  
Ölüm adlı faciəyə ağlayıb,  
Həyat adlı zarafata gülümmü?

---
