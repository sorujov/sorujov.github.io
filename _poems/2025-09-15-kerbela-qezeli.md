---
title: "Kərbəla Qəzəli"
collection: poems
permalink: /poems/kerbela-qezeli/
language: "azerbaijani"
type: "original"
date: 2025-09-15
excerpt: "Hər aşiq bil keçəmməz macərasından Hüseynin, Keçəmməz hər Hüseyn Kərbü-bəlasından Hüseynin..."
---

# Kərbəla Qəzəli
*Kərbəla faciəsinə həsr edilmiş qəzəl*

Hər aşiq bil keçəmməz macərasından Hüseynin,  
Keçəmməz hər Hüseyn Kərbü-bəlasından Hüseynin.

Ağac tək haqq budandı, ol gün amma pöhrələndi,  
Hüseyn doğdu kəsilmiş hər əzasından Hüseynin.

Əgər tağuta baş əyməksə çarə, lənət olsun,  
Məhəbbət dərdi əfzəldir dəvasından Hüseynin.

Yezid sonsuzdu, amma diqqət et şahi şəhidə,  
Pay almış min-min insanlar mirasından Hüseynin.

Əgər hər kim şəhadət şərbətin içsə, o şəxsə,  
Mələklər mərhaba der, mərhabasından Hüseynin.

Yezidlər meydanında qorxusuz durmuş görəndə,  
Gəl olma Kufəli, qaç öp əbasından Hüseynin.

Məhəmməd Mustafa ustadın olmazsa, çi fayda?  
Hüseyn olmaz geyin min kəz libasından Hüseynin.

Təvəkkül adlanan sonsuz gücün sirrin bilərsən,  
Çıxarsan dərs o bənzərsiz qəzasından Hüseynin.

Yezid olmaq asandır ixtiyar varkən əlində,  
Bir Allah saxlasın amma qisasından Hüseynin.

Bu dünyada bizə Kərbü-bəla göstərmə Ya Rəbb,  
Nəsib eylə fəğət cənnət səfasından Hüseynin.

Əgər bədbəxlik üz versə sənə, Samir, nə vaxtsa,  
Xatırla mində bir qismin cəfasından Hüseynin.

---