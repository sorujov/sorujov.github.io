---
title: "Nəsimiyə Nəzirə"
collection: poems
permalink: /poems/nesimiye-nezire/
language: "azerbaijani"
type: "original"
date: 2025-09-15
excerpt: "Qoyma, Rəbbim, aşikarə yari-pünhan ayrıla, Qıl kərəm, ol bivəfayə vermə imkan ayrıla..."
---

# Nəsimiyə Nəzirə
*FAilAtün FAilAtün FAilAtün FAilün*

**İmadəddin Nəsiminin beyti:**
> Ey müsəlmanlar, bugün ol yari-pünhan ayrılır,  
> Ağlamayım neyləyim, çün gövdədən can ayrılır.

---

Qoyma, Rəbbim, aşikarə yari-pünhan ayrıla,  
Qıl kərəm, ol bivəfayə vermə imkan ayrıla.

Dərdi-eşqin bu viranə könlümün sultanıdır,  
Tac u təxtindən de istər hansı sultan ayrıla?!

Cismidən can ayrılarsa, ey Nəsimi, qəm deyil,  
Qorxuram bir vaxt gələr kim, ərd u asman* ayrıla.

Bir mərəz var canda könlüm əsdirər rüzgar kimi,  
Bəs nədəndir ol mərəzdən istəməz can ayrıla?!

Hey gəzər beynimdə durmaz atəşi-eşq qurşunu,  
Verməz imkan xatirimdən əksi-canan ayrıla.

Çöhrə zərdəm həsrətiylə atəşin** rüxsarının,  
Mah u aftab*** - neyləyək? - Həqq verdi fərman: Ayrıla!

Kaş sönə nari cəhənnəm göz yaşımla, Samira,  
Bu riyakarlıqdan ol zahiydi-nadan ayrıla.

---

**Lüğət:**
- *ərd u asman - yer ilə göy
- **atəşin - atəşsaçan  
- ***mah u aftab - ay və günəş

---
